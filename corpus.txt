## Makumiritá
Iepé, mukũi, musapíri makumiritá
Irũndí, pu, pu iepé makumiritá
Pu mukũi, pu musapíri, pu irũndi makumiritá
Iepé putimaã igara mirĩ upé Tasú paranã rupi
Mairamé iakaré usika igara miri ruaki makumiritá
Kause, kause igara uyeréu
Maã ti uyeréu. 
## Apigá Marupiara
Ixé iepé apigaua, iepé apigaua marupiara
Apuamu kwemeté, apisika se pĩdá
Apisika se ruiwa, se igara apukuitá
Se rurí katú asú apinaitika ĩdarã
Apinaitika surubĩ, tukunaré, watukupá
Payẽ kwa pirá itá remuyã arã ne kĩyapira
Ti aputai ne suí tipiaka nẽ masoka
Ti aputai tukupí, ti aputai kuradá
Ayũ té maã aputai reyumana ixé
Amuyã iepé uka, kupixá, yapuna ruka
Reputai ramẽ kurí amũ akayú kurí yamẽdai
## Maria Anama (page 9 of Nheengatú language-learning textbook)
Puranga ara! Auá taá indé?
Ixé Maria
Indé puranga, Maria!
Auá taá uiku iké?
Pedro, Maria mena, uiku iké
Puranga pituna, Pedro! Maié taá indé resasá?
Puranga tẽ asasá
Auá taá aé? Aé Antônio, Maria mimbira.
Pedro, Antônio, aintá Maria anamaitá.
Puranga karuka, Antônio! Indé puranga!
Kuekatu reté!
## PARANÃUASU UPÉ (page 16 of Nheengatú language-learning textbook)
Pedro uiku paranã upé. Aé upitá iepé igara mirĩ upé Maria irũmu.
Aé unheẽ Maria supé:
Maria, mamé taá pindáitá uiku?
Ixé niti akuau. Indé reputári será pindáitá puranga?
Eẽ. Ixé apinaitika siía pirá.
Uií ara niti puranga pinaitikasara supé. Piráitá uiauau igarapé kiti.
## MARIA UUATÁ SÃO GABRIEL RUPI (page 30 of Nheengatú language-learning textbook)
Maria uuatá ara pukusaua taua rapéitá rupi.
São Gabriel tauauasu uiku uaá Paranãuasu rembiua upé.
I garapá upé aikué siía igara turusu usému uaá tendauaitá kiti uiku uaá paranã rembiua upé.
Siía mira upurungitá nheengatu ape.
Aikué miraitá upurungitá uaá amu nheengaitá São Gabriel upé: Baniua, Tukano, Desana, Ianomámi.
Nhaã taua ruaki aikué siía tendaua miraitá irũmu ukuau uaá nheengatu.
Maria uuatá ana retana. Aé uuapika, asuí umbaú pirá uí irũmu nhaãsé aé i iumasi.
Aé urasu pirá suka suí sukuera uaá membeka.
Maria umbaú pirá i pu irũmu, ma uú ií i kuia irũmu.
Asuí aé usu uruári i igara mirá suiuara upé. Aé usu sendaua kiti, sera uaá São Miguel.
## TENDAUA UPÉ (page 47 of Nheengatú language-learning textbook)
Maria uieuíri uiku kuíri sendaua kiti.
Aé umaã uiku miráitá, kauoka rukaitá iuíri i igara suí.
Igara usika uiku. Maria usu umaã i mena, i mimbira kuíri.
I mimbira uiana upurungitá arama i manha irũmu.
Aé usu Maria píri.
